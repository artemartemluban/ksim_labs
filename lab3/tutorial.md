# Комп'ютерні системи імітаційного моделювання
## Лабораторна робота №3. Використання засобів обчислювального интелекту для оптимізації імітаційних моделей

<br>

### 3.1 Мета роботи
Дослідити застосування генетичних алгоритмів та випадкового пошуку для налаштування параметрів імітаційних моделей, використовуючи середовище BehaviorSearch.

<br>

### 3.2 Необхідні засоби
Для виконання лабораторної роботи знадобиться:
- вільно розповсюджуваний пакет **BehaviorSearch**, який входить до складу середовища мультиагентного моделювання **NetLogo** (десктопної версії). Потрібний для налаштування алгоритмів пошуку значень параметрів імітаційної моделі.
- для опису роботи використовується файл у форматі **md**, що розміщується у складі репозиторію лабораторної роботи на сервісі GitHub. *Для зручності локальної роботи з md-розміткою доцільно використовувати редактори коду, такі як MS Visual Studio Code або будь-який інший, знайомий користувачеві. У разі локальної роботи з підготовки md-файлу, знадобиться встановлена СКВ Git.*
- для роботи з сервісом GitHub буде потрібний доступ до мережі Інтернет.

<br>

### 3.3 Порядок виконання роботи
Лабораторна робота полягає у вирішенні завдання оптимізації, **підборі значень параметрів моделі для досягненя бажаного результату**. Результатом може бути мінімізація, максимізація, або досягненя певного значення для обраної міри (показника роботи моделі). Оскільки параметрів для налаштування багато, до того ж, вони приймають значення у широких діапазонах, звичайний підбір не завжди є доцільним.  
В лабораторній роботі пропонується використання засобів обчислювального інтелекту (**генетичні алгоритми**, ГА), роботу яких потрібно буде порівняти з використанням звичайного **випадкового пошуку**.  
Для дослідження використовується вже знайома модель з попередніх лабораторних робіт (присвячених [опису імітаційних моделей](..\Simulation_Lab1\tutorial.md) та [внесенню змін у логіку роботи](..\Simulation_Lab2\tutorial.md)).  
У ході роботи необхідно:
1. Сумлінно **ознайомитись** з роботою моделі, її параметрами, показниками роботи та вихідним кодом, що описує логіку зміни стану моделі. Параметри моделі в майбутньому будуть налаштовуватися за допомогою генетичного алгоритму і методу випадкового пошуку, використовуючи середовище BehaviorSearch, тому доцільно звернути увагу на те, який з показників роботи моделі може бути використаний для цільової функції (функції пристосованості). У деяких моделей немає зручного для проведення дослідження показника ефективності, тому **допускається внесення змін** до вихідного коду моделі, якщо це необхідно.  
2. Налаштувати середовище BehaviorSearch:
    1. Описати керуючі **параметри моделі**, діапазони та крок змін їх можливих значень.
    2. Вибрати показник ефективності моделі та **налаштувати цільову функцію**.
    3. Налаштувати параметри роботи **алгоритму пошуку**. Використовувати випадковий пошук та простий генетичний алгоритм. *При налаштуванні роботи генетичного алгоритму достатньо добитися того, "щоб працювало", а про якість одержуваного результату можна буде поговорити на захисті.*
    4. Запустити дослідження та порівняти з результатами, отриманими при використанні генетичного алгоритму та методу випадкового пошуку.  
3. Переконатися в коректній роботі імітаційної моделі (використовуючи NetLogo) при знайдених у BehaviorSearch значеннях параметрів.
4. Підготувати (у форматі md) **опис роботи**. Модель (її опис, параметри, показники роботи), налаштування середовища BehaviorSearch та результати його використання, скріншот використання моделі при знайдених параметрах. 

<br>

### 3.4 Варіанти завдань
Наведено перелік моделей (варіанти співпадають із тими, що були на попередніх лабораторних роботах). Модель для роботи обирається згідно свого варіанту, **вказаним викладачем**. Можливо використання як базової версії моделі (яку розглядали у першій лабораторній і посилання на яку і наведено), так і її вдосконаленого у другій лабораторній варіанту. 
1. [Traffic Grid](http://www.netlogoweb.org/launch#http://www.netlogoweb.org/assets/modelslib/Sample%20Models/Social%20Science/Traffic%20Grid.nlogo).
2. [Climate Change](http://www.netlogoweb.org/launch#http://www.netlogoweb.org/assets/modelslib/Sample%20Models/Earth%20Science/Climate%20Change.nlogo).
3. [Virus](https://www.netlogoweb.org/launch#https://www.netlogoweb.org/assets/modelslib/Sample%20Models/Biology/Virus.nlogo).
4. [Urban Suite - Pollution](http://www.netlogoweb.org/launch#http://www.netlogoweb.org/assets/modelslib/Curricular%20Models/Urban%20Suite/Urban%20Suite%20-%20Pollution.nlogo). <!-- standard-deviation [health] of people -->
5. [Fire Simple Extension 2](http://www.netlogoweb.org/launch#http://www.netlogoweb.org/assets/modelslib/IABM%20Textbook/chapter%203/Fire%20Extensions/Fire%20Simple%20Extension%202.nlogo).
6. [Rabbits Grass Weeds](http://www.netlogoweb.org/launch#http://www.netlogoweb.org/assets/modelslib/Sample%20Models/Biology/Rabbits%20Grass%20Weeds.nlogo). <!-- максимізація значення середньої кількості кроликів -->
7. [Wolf Sheep Predation](http://www.netlogoweb.org/launch#http://www.netlogoweb.org/assets/modelslib/Sample%20Models/Biology/Wolf%20Sheep%20Predation.nlogo).
8. [Segregation Simple Extension 1](http://www.netlogoweb.org/launch#http://www.netlogoweb.org/assets/modelslib/IABM%20Textbook/chapter%203/Segregation%20Extensions/Segregation%20Simple%20Extension%201.nlogo).
9. [Sheperds](http://www.netlogoweb.org/launch#http://www.netlogoweb.org/assets/modelslib/Sample%20Models/Biology/Shepherds.nlogo). <!-- максимізація herding-efficiency -->
10. [Ants](http://www.netlogoweb.org/launch#http://www.netlogoweb.org/assets/modelslib/Sample%20Models/Biology/Ants.nlogo).
11. [Autumn](https://www.netlogoweb.org/launch#http://www.netlogoweb.org/assets/modelslib/Sample%20Models/Biology/Autumn.nlogo).
12. [Muscle Development](http://www.netlogoweb.org/launch#http://www.netlogoweb.org/assets/modelslib/Sample%20Models/Biology/Muscle%20Development.nlogo). <!-- максімізувати muscle-mass -->
13. [Fruit Wars](http://www.netlogoweb.org/launch#http://www.netlogoweb.org/assets/modelslib/Sample%20Models/Social%20Science/Economics/Fruit%20Wars.nlogo). <!-- мінімізація значення поточної смертності по причині вбивства, вираз для її розрахунку взято з налаштувань графіка аналізованої імітаційної моделі в середовищі NetLogo -->

Виконання "чужого" варіанту можливо тільки по узгодженню з викладачем (і повинно бути відображено у журналі) і передбачає **обмін** варіантами з іншим студентом групи, згодним на це.

<br>

### 3.5 Зміст звіту
Функції звіту виконує **md-опис** роботи (який і так необхідний для відпрацювання, відповідно до пункту 4 розділу 3.3), викладений на сервісі GitHub. Для орієнтування можна використовувати [приклад](example.md). Якщо для роботи використовувалась змінена модель (наприклад, вносилися зміни у набір доступних показників, чи зміни у логіки моделі), то репозиторій, окрім цього опису, повинен містити також **nlogo-файл** редагованої моделі.
<br>

### 3.6 Контрольні запитання
1. Навіщо потрібна оптимізаційна модель?
1. Які етапи використання середовища BehaviorSearch?
1. Що таке цільова функція (функція пристосованості)?
1. Як ви розумієте поняття "простору пошуку"?
1. Які алгоритми пошуку доступні у середовищі BehaviorSearch?
1. У чому полягає метод випадкового пошуку?
1. У чому різниця між середнім арифметичним значенням та медіаною?
1. Які можуть використовуватися критерії зупинки пошуку?
2. Які основні етапи роботи генетичного алгоритму?
2. Які генетичні оператори вам відомі?
2. Що таке кросовер? Як відбувається відбір особин для нього?
2. Навіщо потрібен оператор мутації?
2. Які є способи кодування варіантів рішень (особин) у генетичному алгоритмі?
2. Недоліки та переваги використання генетичних алгоритмів.
2. У чому полягає алгоритм імітації відпалу?
2. У чому полягає метод пошуку сходженням до вершини?

<br>

### Корисні посилання
1. Середовище [BehaviorSearch](http://www.behaviorsearch.org/).
1. Докладний [опис процесу використання](https://www.behaviorsearch.org/documentation/tutorial.html) BehaviorSearch, на прикладі.
1. Популярний [опис роботи генетичних алгоритмів](http://algolist.ru/ai/ga/).
1. [Introduction to Genetic Algorithms](https://towardsdatascience.com/introduction-to-genetic-algorithms-including-example-code-e396e98d8bf3).
1. [Генетичний алгоритм. Просто про складне](https://habr.com/ru/post/128704/). *Приклад використання для вирішення Діофантового рівняння та маса посилань на інші неформальні статті на цю тему*.
1. Посібники з розмітки Markdown: [1](https://gist.github.com/Jekins/2bf2d0638163f1294637), [2](https://github.com/adam-p/markdown-here/wiki/Markdown-Cheatsheet), [3](https://www.markdownguide.org/basic-syntax/).
<!-- 
Если не пугает углубление в науку (оно для лабы не является необходимым, базовых источников и рассказанного на лекциях хватит), есть хорошие статьи про использование методов поиска, указанные в самом проекте BehaviorSearch, по ссылке http://www.behaviorsearch.org/papers.html
-->